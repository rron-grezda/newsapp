[{"title": "Krijuesi i Wikipeadia: ChatGPT \u00ebsht\u00eb veg\u00ebl e tmerrshme e inteligjenc\u00ebs artificiale", "image": "https://placeholdit.imgix.net/~text?txtsize=21&txt=zeri.info&w=900&h=506", "content": "\n\n\n\n\n\n\n\n\n\nKrijuesi i Wikipeadia: ChatGPT \u00ebsht\u00eb veg\u00ebl e tmerrshme e inteligjenc\u00ebs artificiale\n\n\n\n\n\nAuto&Tech\nDecember 10, 2023 - 14:00\n\n\n\nShp\u00ebrndaje:\n\n\n\n\nKrijuesi i Wikipedia-s, Jimmy Wales, ka shpjeguar pse mendon se faza e hershme e vegl\u00ebs s\u00eb AI ChatGPT \u00ebsht\u00eb e tmerrshme, shkruan euronews.\nChatGPT \u00ebsht\u00eb nj\u00eb produkt i kompanis\u00eb amerikane OpenAI q\u00eb \u00ebsht\u00eb b\u00ebr\u00eb shum\u00eb popullor, dhe p\u00ebr t\u00eb cilin Wales theksoi se b\u00ebn \u201crr\u00ebmuj\u00eb\u201d kur p\u00ebrdoret p\u00ebr mesazhe.\nSipas tij, teksti i Wikipedia-s i shkruar duke p\u00ebrdorur ChatGPT \u00ebsht\u00eb i tmerrsh\u00ebm dhe aspak i dobish\u00ebm.\nEdhe pse ai beson se \u00ebsht\u00eb e mundur q\u00eb inteligjenca artificiale t\u2019i kaloj\u00eb njer\u00ebzit n\u00eb t\u00eb ardhmen e larg\u00ebt, ai beson se ka m\u00eb shum\u00eb gjasa q\u00eb ajo t\u00eb vazhdoj\u00eb t\u00eb mb\u00ebshtes\u00eb aktivitetet intelektuale t\u00eb njer\u00ebzve.\nWales nuk p\u00ebrjashtoi p\u00ebrdorimin e mjeteve t\u00eb inteligjenc\u00ebs artificiale p\u00ebr Wikipedia. Ai theksoi gjetjen e gabimeve n\u00eb tekste si nj\u00eb nga funksionet e mundshme t\u00eb inteligjenc\u00ebs artificiale p\u00ebr Wikipedia.\nAi njoftoi se do t\u00eb shqyrtoj\u00eb q\u00eb Wikipedia t\u00eb p\u00ebrdor nj\u00eb veg\u00ebl t\u00eb inteligjenc\u00ebs artificiale me burim t\u00eb hapur, pasi do t\u00eb ishte n\u00eb p\u00ebrputhje me parimet e k\u00ebsaj enciklopedie n\u00eb internet.\nMegjithat\u00eb, ai ka theksuar se aktualisht nuk \u00ebsht\u00eb duke b\u00ebr\u00eb asgj\u00eb p\u00ebr k\u00ebt\u00eb \u00e7\u00ebshtje. P\u00ebr t\u00eb \u00ebsht\u00eb nj\u00eb vendim q\u00eb nuk mund t\u00eb merret leht\u00eb, pasi si\u00e7 tha ai, i gjith\u00eb biznesi i tij mund t\u00eb rrezikohet. /Telegrafi\n\n"}, {"title": "Aksionet e Google u rrit\u00ebn me m\u00eb shum\u00eb se 5% pasi kompania njoftoi Gemini", "image": "https://placeholdit.imgix.net/~text?txtsize=21&txt=zeri.info&w=900&h=506", "content": "\n\n\n\n\n\n\n\n\n\nAksionet e Google u rrit\u00ebn me m\u00eb shum\u00eb se 5% pasi kompania njoftoi Gemini\n\n\n\n\n\nAuto&Tech\nDecember 07, 2023 - 17:48\n\n\n\nShp\u00ebrndaje:\n\n\n\n\nAksionet e Google u rrit\u00ebn me m\u00eb shum\u00eb se 5% t\u00eb enjten.\nDhe rritja vjen nj\u00eb dit\u00eb pasi kompania njoftoi modelin e saj m\u00eb t\u00eb fundit t\u00eb inteligjenc\u00ebs artificiale t\u00eb quajtur Gemini.\nKy model pritet t\u00eb konkurroj\u00eb me produktet nga OpenAI, Microsoft dhe Meta.\nAnalist\u00ebt n\u00eb Bank of America than\u00eb t\u00eb m\u00ebrkur\u00ebn se Alphabet\u2019s ka qen\u00eb n\u00ebn presion nga shqet\u00ebsimet mbi aft\u00ebsit\u00eb e AI t\u00eb Google k\u00ebt\u00eb vit.\nAndaj, nj\u00eb model konkurrues \u201ci mark\u00ebs s\u00eb mir\u00eb\u201d mund t\u00eb ket\u00eb avantazhe p\u00ebr aktivitetin e tij t\u00eb k\u00ebrkimit t\u00eb konsumator\u00ebve dhe shitjet e nd\u00ebrmarrjeve n\u00eb Cloud.\nMegjithat\u00eb, \u00ebsht\u00eb ende e paqart\u00eb q\u00eb Google planifikon t\u00eb fitoj\u00eb para nga Gemini p\u00ebrmes t\u00eb gjitha produkteve t\u00eb tij n\u00eb afat t\u00eb gjat\u00eb, megjith\u00ebse do t\u00eb filloj\u00eb duke licencuar Gemini p\u00ebr klient\u00ebt p\u00ebrmes Google Cloud m\u00eb von\u00eb k\u00ebt\u00eb muaj. /Telegrafi\n\n"}, {"title": "Xiaomi prezanton telefonin e ri t\u00eb men\u00e7ur Redmi 13C, s\u00eb shpejti i disponuesh\u00ebm n\u00eb tregun evropian", "image": "https://placeholdit.imgix.net/~text?txtsize=21&txt=zeri.info&w=900&h=506", "content": "\n\n\n\n\n\n\n\n\n\nXiaomi prezanton telefonin e ri t\u00eb men\u00e7ur Redmi 13C, s\u00eb shpejti i disponuesh\u00ebm n\u00eb tregun evropian\n\n\n\n\n\nAuto&Tech\nDecember 03, 2023 - 10:55\n\n\n\nShp\u00ebrndaje:\n\n\n\n\nKompania Xiaomi n\u00eb n\u00ebntor prezantoi telefonin e ri t\u00eb men\u00e7ur Redmi 13C, q\u00eb s\u00eb shpejti do t\u00eb lansohen n\u00eb tregun evropian.\nRedmi 13C i ri q\u00eb s\u00eb shpejti do t\u00eb lansohet n\u00eb tregun evropian, vihet n\u00eb funksion nga procesori MediaTek Helio G85, kurse vjen me 4 dhe 8 GM RAM, var\u00ebsisht nga madh\u00ebsia e memories s\u00eb brendshme p\u00ebr ruajtjen e t\u00eb dh\u00ebnave.\nEkrani prej 6.74-in\u00e7 ka nj\u00eb rezolucion prej 720\u00d71600 piksel\u00eb me mbrojtjes Corning Gorilla Glass t\u00eb xhamit t\u00eb ekranit.\nN\u00eb pjes\u00ebn e p\u00ebrparme \u00ebsht\u00eb e vendosur kamera selfie prej 8 megapiksel\u00eb, derisa n\u00eb pjes\u00ebn e pasme t\u00eb pajisjes jan\u00eb kamerat prej 50 MP dhe 2 MP.\nBateria ka kapacitet prej 5.000 mAh dhe mbushet nga mbush\u00ebsi prej 18\u00cb. Do t\u00eb jet\u00eb i disponuesh\u00ebm n\u00eb kat\u00ebr ngjyra \u2013 Midnight Black, Navy Blue, Glacier \u00cbhite dhe Clover Green. /telegrafi\n\n"}, {"title": "OpenAI em\u00ebron shefin e ri, i vjetri i bashkohet Microsoft-it", "image": "https://placeholdit.imgix.net/~text?txtsize=21&txt=zeri.info&w=900&h=507", "content": "\n\n\n\n\n\n\n\n\n\nOpenAI em\u00ebron shefin e ri, i vjetri i bashkohet Microsoft-it\n\n\n\n\n\nAuto&Tech\nNovember 20, 2023 - 15:14\n\n\n\nShp\u00ebrndaje:\n\n\n\n\nKompania OpenAI ka em\u00ebruar ish-shefin e Twitch, Emmett Shear si drejtor t\u00eb p\u00ebrkohsh\u00ebm, nd\u00ebrkaq ish-shefi i k\u00ebsaj kompanie, Sam Altman, i \u00ebsht\u00eb bashkuar Microsoft-it n\u00eb nj\u00eb varg episodesh befasuese n\u00eb industrin\u00eb e inteligjenc\u00ebs artificiale.\nK\u00ebto em\u00ebrime, q\u00eb ndodh\u00ebn t\u00eb diel\u00ebn mbr\u00ebma, vijn\u00eb pas largimit t\u00eb Altman disa dit\u00eb m\u00eb par\u00eb nga posti i drejtorit t\u00eb krijuesit t\u00eb ChatGPT, duke u dh\u00ebn\u00eb fund spekulimeve se ai mund t\u00eb kthehej n\u00eb OpenAI.\nN\u00eb nj\u00eb deklarat\u00eb t\u00eb publikuar n\u00eb X \u2013 q\u00eb m\u00eb her\u00ebt njihej si Twitter \u2013 Shear hodhi posht\u00eb spekulimet se bordi i OpenAI ka shkarkuar Altmanin p\u00ebr shkak t\u00eb mosmarr\u00ebveshjeve lidhur me sigurin\u00eb e modeleve t\u00eb fuqishme t\u00eb inteligjenc\u00ebs artificiale. Ai u zotua se do t\u00eb nis\u00eb nj\u00eb hetim lidhur me k\u00ebt\u00eb shkarkim, do t\u00eb shqyrtoj\u00eb nj\u00eb menaxhim t\u00eb ri p\u00ebr OpenAI dhe t\u00eb vazhdoj\u00eb rrug\u00ebn q\u00eb kjo teknologji t\u00eb jet\u00eb e qasshme, sikurse chatbot-in e tij viral.\n\u201cNuk jam aq i \u00e7mendur sa t\u00eb pranoj k\u00ebt\u00eb vend pune pa pasur mb\u00ebshtetjen e bordit p\u00ebr komercializimin e modeleve tona t\u00eb mrekullueshme\u201d, tha Shear, duke shtuar se \u201cstabiliteti i OpenAI dhe suksesi jon\u00eb \u00ebsht\u00eb shum\u00eb i r\u00ebnd\u00ebsish\u00ebm sa t\u00eb l\u00ebm\u00eb q\u00eb kjo mosmarr\u00ebveshje t\u00eb na d\u00ebmtoj\u00eb\u201d.\nShear ka bashk\u00ebthemeluar Twitch dhe m\u00eb her\u00ebt gjat\u00eb k\u00ebtij viti kishte dh\u00ebn\u00eb dor\u00ebheqje nga udh\u00ebheqja e nj\u00eb platforme t\u00eb ngjashme t\u00eb transmetimit t\u00eb drejtp\u00ebrdrejt\u00eb t\u00eb videove n\u00eb Amazon.com.\nOpenAI shkarkoi Altmanin t\u00eb premten p\u00ebr t\u00eb \u201dmunges\u00ebs s\u00eb komunikimit\u201d sipas nj\u00eb memoje t\u00eb brendshme, q\u00eb e ka par\u00eb Reuters.\nAltman ishte bashk\u00ebthemelues i kompanis\u00eb q\u00eb ndikoi n\u00eb nj\u00eb bum n\u00eb industrin\u00eb e inteligjenc\u00ebs artificiale gjeneruese, duke l\u00ebshuar n\u00eb p\u00ebrdorim nj\u00eb vit m\u00eb par\u00eb ChatGPT-n\u00eb, chatbot-in q\u00eb u b\u00eb nj\u00eb prej programeve m\u00eb t\u00eb popullarizuara kompjuterike n\u00eb bot\u00eb.\nDrejtori i Microsoft, Satya Nadella, shkroi n\u00eb X se Altman do t\u00eb b\u00ebhet drejtor i nj\u00eb grupi t\u00eb ri hulumtues t\u00eb kompanis\u00eb, s\u00eb bashku me koleg\u00ebt e tjer\u00eb q\u00eb u larguan nga OpenAI sikurse presidenti Greg Brockman, i cili dha dor\u00ebheqje pasi Altman u shkarkua.\nMicrosoft ka investuar miliarda dollar\u00eb n\u00eb OpenAI dhe ka rrezikuar investimet n\u00eb k\u00ebt\u00eb kompani pasi l\u00ebshoi n\u00eb p\u00ebrdorim platform\u00ebn Copilot p\u00ebr konsumator\u00ebt e tij, bazuar n\u00eb teknologjin\u00eb e OpenAI.\nM\u00ebngjesin e s\u00eb h\u00ebn\u00ebs, aksionet e Microsoft u tregtuan n\u00eb bursa p\u00ebr pothuajse 2 p\u00ebr qind, pasi mori njer\u00ebzit kryesor t\u00eb OpenAI me synim q\u00eb t\u00eb stabilizoj\u00eb k\u00ebt\u00eb kompani dhe q\u00eb t\u00eb u pamund\u00ebsoj\u00eb rival\u00ebve t\u00eb tij, Alphabet, Google dhe Amazon.com q\u00eb t\u00eb pun\u00ebsojn\u00eb njer\u00ebzit e talentuar t\u00eb OpenAI.\nMicrosoft kishte mb\u00ebshtetur rikthimin e Altman n\u00eb OpenAi, sipas burimeve.\nNadella dhe Shear kan\u00eb th\u00ebn\u00eb se kompanit\u00eb vazhdojn\u00eb t\u00eb jen\u00eb t\u00eb p\u00ebrkushtuara q\u00eb t\u00eb bashk\u00ebpunojn\u00eb, p\u00ebrderisa burimet pritet t\u00eb shkojn\u00eb n\u00eb grupin e ri q\u00eb Altman do t\u00eb udh\u00ebheq\u00eb n\u00eb Microsoft.\nNadella shkroi n\u00eb X se \u201cmisioni vazhdon\u201d, teksa ripublikoi postimin e Altman.\nVendimi i bordit p\u00ebr t\u00eb mos rikthyer Altmanin si shef t\u00eb OpenAI shqet\u00ebsoi investitor\u00ebt dhe punonj\u00ebsit lidhur me rrug\u00ebn q\u00eb do t\u00eb marr\u00eb kompania. Ata shpreh\u00ebn frik\u00ebn se nj\u00eb num\u00ebr i madh do t\u00eb largohen nga kompania, q\u00eb do t\u00eb mund t\u00eb ndikoj\u00eb n\u00eb t\u00eb ardhurat e kompanis\u00eb.\nPak pasi Shear u em\u00ebrua si shef, pun\u00ebtor\u00ebt e pak\u00ebnaqur u larguan nga selia kryesore e OpenAI n\u00eb San Francisko, raportoi The Information.\nDhjet\u00ebra pjes\u00ebtar\u00eb t\u00eb stafit njoftuan t\u00eb diel\u00ebn mbr\u00ebma se do t\u00eb largoheshin nga kompania, than\u00eb burimet. Disa lider\u00eb t\u00eb kompanis\u00eb publikuan n\u00eb X mesazhin q\u00eb thoshte \u201cOpenAI nuk \u00ebsht\u00eb asgj\u00eb pa njer\u00ebzit e tij\u201d.\n\n"}, {"title": "Kush \u00ebsht\u00eb shqiptarja q\u00eb u zgjodh n\u00eb krye t\u00eb ChatGTP?", "image": "https://placeholdit.imgix.net/~text?txtsize=21&txt=zeri.info&w=900&h=591", "content": "\n\n\n\n\n\n\n\n\n\nKush \u00ebsht\u00eb shqiptarja q\u00eb u zgjodh n\u00eb krye t\u00eb ChatGTP?\n\n\n\n\n\nAuto&Tech\nNovember 18, 2023 - 17:37\n\n\n\nShp\u00ebrndaje:\n\n\n\n\nSam Altman, Drejtori Ekzekutiv dhe bashk\u00ebthemelues i OpenAI, kompania q\u00eb krijoi ChatGPT, u shkarkua nga posti i tij. Vet\u00ebm nj\u00eb dit\u00eb pasi Altman mbajti nj\u00eb fjalim n\u00eb samitin e APEC, bordi i kompanis\u00eb vendosi se \u201cai nuk ishte vazhdimisht i sinqert\u00eb n\u00eb komunikimet e tij me bordin, \u00e7ka penguar aft\u00ebsin\u00eb e tij p\u00ebr t\u00eb ushtruar p\u00ebrgjegj\u00ebsit\u00eb. Bordi nuk ka m\u00eb besim n\u00eb zot\u00ebsin\u00eb e tij p\u00ebr t\u00eb vazhduar si kryesues i OpenAI.\u201d\nShefja e teknologjis\u00eb, Mira Murati \u00ebsht\u00eb em\u00ebruar Drejtoresh\u00eb Ekzekutive e p\u00ebrkohshme.\nAltman reagoi duke th\u00ebn\u00eb se ishte i lumtur \u201ct\u00eb punonte me njer\u00ebz t\u00eb till\u00eb t\u00eb talentuar\u201d, duke mos komentuar arsyen e shkarkimit, duke shtuar vet\u00ebm \u201cDo t\u00eb ket\u00eb m\u00eb shum\u00eb p\u00ebr t\u00eb th\u00ebn\u00eb p\u00ebr at\u00eb q\u00eb do t\u00eb ndodh\u00eb m\u00eb von\u00eb\u201d.\nChatGPT u lan\u00e7ua nga OpenAI gati nj\u00eb vit m\u00eb par\u00eb dhe u b\u00eb me shpejt\u00ebsi viral, duke t\u00ebrhequr v\u00ebmendjen t\u00eb nivelit m\u00eb t\u00eb lart\u00eb ndaj aft\u00ebsive dhe t\u00eb ardhmes s\u00eb inteligjenc\u00ebs artificiale dhe njer\u00ebzimit.\nTashm\u00eb kompania do t\u00eb drejtohet nga shqiptarja e lindur n\u00eb Vlor\u00eb, Mira Murati, e cila ka qen\u00eb gjithashtu imazh kryesor i OpenAI n\u00eb mediat nd\u00ebrkomb\u00ebtare dhe n\u00eb forume krah personaliteteve kryesore t\u00eb teknologjis\u00eb bot\u00ebrore.\nKush \u00ebsht\u00eb Mira Murati?\u00a0CEO i ri i ChatGPT\nMira Murati, nj\u00eb inxhiniere me origjin\u00eb shqiptare \u00ebsht\u00eb e njohur p\u00ebr kontributin e dh\u00ebn\u00eb n\u00eb zhvillimin e disa prej produkteve t\u00eb spikatura t\u00eb OpenAI n\u00eb rolin e Shefes s\u00eb Teknologjis\u00eb.\nMurati ka p\u00ebrvoj\u00eb t\u00eb m\u00ebparshme n\u00eb hap\u00ebsir\u00ebn ajrore, automobilistik\u00eb, realitetin virtual (VR) dhe realitetin e shtuar (AR).\u00a0M\u00eb pas ai iu bashkua gjigandit Tesla, t\u00eb udh\u00ebhequr nga Elon Musk, si nj\u00eb menaxhere e lart\u00eb produkti, duke dh\u00ebn\u00eb nj\u00eb kontribut t\u00eb r\u00ebnd\u00ebsish\u00ebm n\u00eb zhvillimin e Modelit X.\nP\u00ebrve\u00e7 k\u00ebsaj, ajo ka qen\u00eb e p\u00ebrfshir\u00eb me Leap Motion, nj\u00eb kompani q\u00eb merret me integrimin e inteligjenc\u00ebs artificiale n\u00eb aplikacione praktike, t\u00eb bot\u00ebs reale.\nPas k\u00ebtyre eksperiencave t\u00eb larmishme, Murati iu bashkua OpenAI n\u00eb vitin 2018.\nAjo luajti nj\u00eb rol vendimtar n\u00eb drejtimin e zhvillimit t\u00eb ChatGPT dhe DALL-E.\u00a0Ajo mori rolin e Shefit t\u00eb Teknologjis\u00eb (CTO) vitin e kaluar./euronews.al\n\n"}]